---
title: Residence Card
author: Leon Timog
weight: 10
description: "What is the Residence Card issued to foreigners in Japan?"
---
{{< yellowbox >}}
[üñºÔ∏è Residence Card Front](residence-card-front.jpg) [üñºÔ∏è Residence Card Back](residence-card-back.jpg)
{{< /yellowbox >}}

Nakalagay dito ang litrato at nakasulat ang iba't-ibang detalye na kagaya ng pangalan, birthday, kasarian, nationality, address, status of residence (visa), expiration date ng visa, etc.

* Laging dalhin ito kahit saan pumunta (exempted ang wala pang 16 taong gulang) kapalit ng passport.
* Kung hindi inisyuhan ng Residence Card ay kailangang passport ang laging dala.

### Sino ang binibigyan ng Residence Card

Bibigyan ka ng Residence Card kung mananatili ka sa Japan nang mahigit sa 3 buwan. (Tinatawag na mid-term o long-term resident ang taong inisyuhan ng Residence Card.)

Ang mga taong may working visa, mga estudyante sa language school o university, mga technical intern trainee, may asawang Hapon o permanent resident, etc. ay binibigyan ng Residence Card.

### Sino ang hindi binibigyan ng Residence Card

1. Kung 3 buwan lang o mas maikli ang panahon ng visa (mga turista o visiting relative kunyari)
2. ‚ÄúShort-term visitor‚Äù ang visa
3. ‚ÄúDiplomat‚Äù o ‚ÄúOfficial Status‚Äù ang visa
4. Special permanent resident ang visa
5. Mga taong walang visa

### Kailan at saan iniisyu ang Residence Card

Iisyuhan ka ng Residence Card sa sumusunod na pagkakataon:

1. Kapag una kang dumating sa Japan ay bibigyan ka ng Residence Card sa airport.
2. Kapag na-approve ang extension of status of residence application mo ay bibigyan ka ng bagong Residence Card (sa regional immigration office).
3. Kapag na-approve ang change of status of residence application mo ay bibigyan ka ng bagong Residence Card (sa immigration office).
4. Kapag pinanganak sa Japan ang isang bata at mananatili siya sa bansa nang mahigit sa 60 araw pagkatapos ipanganak, kailangang i-apply siya ng status of residence sa loob ng 30 araw pagkatapos ipanganak. Kapag nabigyan siya ng status of residence ay iisyuhan din siya na Residence Card (sa immigration office).


### I-report ng address sa City Hall

Walang nakasulat na address sa ibibigay sa iyong Residence Card sa airport. Kailangan kang pumunta sa City Hall (o municipal office) kung saan ka nakatira sa loob ng 14 na araw para i-report ang address mo at isusulat nila ito sa Residence Card.

Kung lumipat ka ng tirahan ay kailangan ding i-report sa city hall para ma-update ang address sa Residence Card.


### Nawalang Residence Card

Kapag nawala ang Residence Card ay kailangang mag-apply sa city hall para maisyuhan ng bago, sa loob ng 14 na araw ng pagkawala nito.

Mga kailangan sa pag-aapply:

* **Passport**
* Isang **4cm x 3cm na litrato** na kinuha sa loob ng 3 buwan (hindi
kailangan kung wala pang 16 taong gulang).
* Patunay ng pagkawala ng Residence Card (certificate ng report ng pagkawala, certificate ng report ng pagnanakaw, report ng kalamidad, etc)
* Application form para sa reissue ng Residence Card. Tsekin ang detalye dito: http://www.moj.go.jp/nyuukokukanri/kouhou/nyuukokukanri10_00010.html

### Kailan at saan isinasauli ang Residence Card

Kailangang isauli ang Residence Card sa regional immigration office sa ganitong
pagkakataon.

* Kung aalis ka na sa Japan dahil tapos na ang kailangan mong gawin dito (isauli ang Residence Card sa immigration officer sa airport).
* Kung namatay ang kapamilya o kasama sa bahay ay kailangang isauli ang Residence Card nila.
* Kapag nakakuha ka ng special reentry permit at lumabas ka ng bansa pero hindi ka
bumalik sa panahong nakatakda sa special reentry permit.
* Kapag nakakuha ka ng Japanese nationality.

Isauli ang Residence Card sa loob ng 14 na araw, sa pamamagitan ng mga sumusunod na paraan.

* Dalhin ito sa pinakamalapit na regional immigration office.
* Ipadala ito sa pamamagitan ng post office sa address na ito:   
**Tokyo Immigration Office Odaiba Satellite Office, Port of Tokyo Joint Government Building 9th Floor, 2-7-11 Aomi, Koto-ku, Tokyo „Äí135-0064** (Isulat sa harap ng envelope ang "Pagsasauli ng Residence Card").

Tsekin ang detalye sa homepage na ito:
http://www.moj.go.jp/nyuukokukanri/kouhou/nyuukokukanri10_00020.html