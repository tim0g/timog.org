---
title: "Bicycle"
linkTitle: "Bicycle"
weight: 10
description: >
  Lahat ng kailangan mong malaman sa pagsakay ng bisikleta sa Japan
---

![Biycle beside a cabin](/static/images/bicycle-beside-cabin_320_640.jpg)

Karamihan ng mga Hapon ay natututong sumakay ng bisikleta bago pa lang pumasok sa elementary school kaya ang bisikleta ang isa sa pinakapopular na sasakyan sa Japan. Walang kailangang lisensya, walang gastos para sa gasolina at kaunti lang ang kailangang maintenance.

Kung kailangan mo ng sasakyan para sa araw-araw na pagbili ng grocery, pagpunta sa malapit na park o community center, o pagbisita sa kaibigan mo na ilang kilometro lang ang layo mula sa apartment mo, ang bisikleta ang ideal na sasakyan para sa iyo.

## Iba't-ibang klase ng bisikleta

Maraming klase ng bisikleta pero ang pinakapopular ay ang mga sumusunod.

### **City bike**

O ang tinatawag nilang *mamachari* (parang sa itaas), popular sa mga high schoolers na pampasok sa school, mga *okaasan* (kung saan galing ang salitang *mamachiri*) para mamalengke at maghatid-sundo ng mga bata (may angkasan) o mga *sarariman* na papunta sa *eki*.

**PROS**
* Mura (mga 10,000 hanggang 30,000 yen)
* Madaling sakyan, lalo na ng mga babae
* Mayroon ng ilaw, lock at basket, may takip ang kadena

**CONS**
* Mabigat, mahirap dalhin sa malayo o lugar na hindi maganda ang daan

### **Mountain bike**

![Mountain bike](/static/images/mountain-bike_320_640.jpg)

Mas sporty ang style at mas pamilyar sa mga Pinoy kaya marami ang may gusto nito. 

**PROS**
* Risonable ang presyo (mga 30,000 hanggang 80,000 yen)
* Mas magaang kaysa sa city bike at madaling sakyan
* Maaring sakyan sa mga lugar na hindi maganda ang daan

**CONS**
* Kailangang bilhin pa ang ilaw at lock
* Walang basket kaya walang lalagyan ng grocery (puwedeng lagyan as option)
* Karamihan ay walang fender ang gulong

### **Road bike**

![Road bike](/static/images/road-bike_320_640.jpg)

Parang mountain bike ang hugis pero mas manipis ang gulong at magaang ang katawan para mabilis na puwedeng sakyan sa mga daan. Hindi magandang sasakyan sa pang araw-araw na gawain.

**PROS**
* Magaang ang katawan kaya mabilis sa daan kumpara sa mga naunang bisikleta

**CONS**
* Mahal (mga 50,000 hanggang 120,000 yen)
* Kailangang bilhin pa ang ilaw at lock
* Walang basket kaya walang lalagyan ng grocery (puwedeng lagyan as option)
* Walang fender at manipis ang gulong kaya hindi magandang sakyan off-road

## Saan puwedeng bumili

Ang mga city bike ay mabibili sa kahit saang home center. Kung gusto mo ng disenteng seleksyon ng mountain bike at road bike ay magandang sa bicycle store na kagaya ng Asahi Bicycle ka pumunta. Ang mga high-end na road bike ay sa mga specialty bike store makikita.

{{< alert color="warning" >}}
**MAG-INGAT:** Maari ding mag-order online ng bisikleta pero walang mahirap kumuha ng support kapag nagkaroon ng problema. Kailangan ding ipa-register ang bisikleta at karamihan ay ginagawa ito ng pinagbilhang tindahan pero hindi ginagawa ito ng mga online store kaya kailangang ikaw mismo ang magpa-register sa lugar sa malapit sa tirahan mo.
{{</alert >}}

## Panuntunan sa pagsakay ng bisikleta

Mukhang simple lang ang pagsakay ng bisikleta pero maraming rules na kailangang maging pamilyar tayo para maging ligtas at komportable ang pagbibisikleta.

![Pedestrian and bicycle lane](/static/images/pedestrian-bicycle_320_640.jpg)

* Ang bisikleta ay isang uri ng sasakyan kaya ang daanan nito ay sa kalsada, hindi sa sidewalk (puwera ang mga batang wala pang 13 taong gulang at mga matatandang 70 taon pataas, o mga taong may kapansanan).
* Sa kaliwang bahagi ng kalsada dumaan.
* Bawal mag-angkas (puwedeng iangkas ang mga batang 6 taon at pababa).
* Bawal ang magkatabing nagbibisikleta sa kalsada.
* Kailangang may ilaw at reflector ang bisikleta sa gabi.
* Bawal gumamit ng cellphone habang nagbibisikleta.
* Bawal gumamit ng payong habang nagbibisikleta.
* Bawal sumakay sa bisikleta nang nakainom ng alak.
* Maaaring dumaan sa sidewalk kung makaramdam ng panganib sa kalsada, pero kailangang bigyan ng priority ang mga naglalakad at dahan-dahan lang ang takbo.
* Sa bahagi ng sidewalk o pedestrian lane na may nakalagay ng marka ng bisikleta, doon lang sa lane na iyon dumaan.
* Sumunod sa traffic light.
