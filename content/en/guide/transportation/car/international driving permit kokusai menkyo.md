---
title: "International Driving Permit"
linkTitle: "International Driving Permit"
weight: 90
description: >
  Pagmamaneho ng sasakyan sa Japan gamit ang International Driving Permit [üñº](/static/images/kokusai-menkyo-international-driving-permit.jpg)
---
Kung wala kang regular na Japanese license ay maaari pa ring mag-drive ng sasakyan sa Japan gamit ang International Driving Permit (IDP), ayon sa mga rules sa ibaba.

Kailangan mo ng valid na local (Philippine) license para makuha ito sa Automobile Association Philippines bago ka pumunta sa Japan. Kapag nahinto ka ng pulis sa Japan na may gamit kang IDP sa pagmamaneho ay tsetsekin nila ang local license mo at passport (bukod sa residence card, kung mid-term o long-term resident ka). Ito ay para malaman kung kailan ka pumasok sa Japan (tignan ang no. 2 sa ibaba).

### Requirements sa pagkuha ng IDP

* Applicant‚Äôs original and photocopy of valid Philippine driver‚Äôs license (original LTO receipt o driver's license card accepted)
* Two pieces 2‚Äùx2‚Äù colored ID picture of applicant with white background
* Php 3,920 processing fee

**[Official webpage of Automobile Association Philippines](https://www.aap.org.ph/services/international-driving-permit)**

### Mga dapat tandaan tungkol sa IDP

1. Ang IDP ay valid sa loob ng isang taon mula sa pagkakuha mo nito o hanggang sa araw na mag-expire ang local license mo, kung alin man ang mauna. Marami ang naguguluhan dito dahil hindi din maliwanag ang pagkakasulat sa IDP.

Tignan ang example sa ibaba na nakasulat sa aktwal na IDP:

```
Issued at Manila, Philippines
Date: MAY 05, 2018
This permit is valid up to: MAY 2019
based on Phil. Drivers License No.: L02-10-010617
valid up to: NOVEMBER 2019
```

Sa example sa itaas, pwede ka lang mag-drive gamit ang IDP hanggang May 4, 2019, hindi hanggang May 31, 2019. May hinuli nang ganito na akala valid ang IDP hanggang sa dulo ng buwan na nakasulat sa IDP kaya mag-ingat.


2. Kung residente ka ng Japan (may residence card ka), kailangan ay mananatili ka sa labas ng bansa nang **hindi bababa sa 3 buwan** bago ka mag-reentry para maging valid ang IDP na kinuha mo habang wala ka sa Japan.

Ang ibig sabihin nito ay hindi valid ang ipapadala sa iyo na IDP sa mail na galing Pilipinas kung tuloy-tuloy kang naninirahan sa Japan.

Dati maraming Pilipino ang gumagawa nito, pero dahil dumadami na ang pulis na alam ang 3-month rule ay marami na rin ang nahuhuli. Kung residente ka ng Japan at patuloy kang nagmamaneho ng sasakyan na gamit ang IPD ay mainam na pag-isipan mo na ang pagkuha ng Japanese license asap.

### Mga tanong

**Q: First time ko sa Japan pero nalimutan kong magdala ng IDP, pwede ko bang ipadala sa ibang tao by mail?**

A: Pwede mong ipalakad sa ibang tao at ipadala sa iyo sa Japan. Kailangan niya ng:

* Letter of authorization na pinirmahan mo
* Government-issued ID
* Original driver's license mo; o LTO certification at official receipt

**Q: Nag-expire na ang IDP ko, pwede bang i-request na ipadala sa akin ang bagong IDP mula sa Pilipinas?**

A: Kung mabigyan ka man ay invalid yon, dahil hindi ka lumabas ng bansa ng 3 buwan. Makakasuhan kang driving without license kapag nahuli kang nagmamaneho gamit ang IDP na ito.
