---
title: "Passport application and renewal"
linkTitle: "Passport application"
weight: 1
description: >
  Procedure ng pag-apply ng passport sa Philippine Embassy sa Tokyo
---
Para sa first-time application (bagong panganak na bata) o renewal ng passport na malapit nang mawalan nang bisa.

Ang appointment para sa application ng passport ay kailangang gawin sa **[Online ePassport Application](https://tokyo.philembassy.net/pponline/)** page ng Embassy:

## Ano ang kailangan

* Computer na may internet access.
* Web browser na may Javascript (Internet Explorer 6 pataas o Firefox 3.5 pataas)
* Email address kung saan ipapadala ang system-generated na email na may attachment.
* Printer para mag-print ng A4-size na application form.

## Procedure

### **Step 1**: Ipasok ang impormasyon

1. Pumunta sa **[Online ePassport Application](https://tokyo.philembassy.net/pponline/)** page at ipasok sa application form ang kailangang impormasyon. (English letters o Romaji lang ang maaring gamitin.)

2. I-click ang [Submit] button sa dulo ng application form para ipasa ito. May lalabas na message na successful ang submission.

### **Step 2**: Pumili ng schedule

1. Tsekin at basahin ang email na pinadala ng online application system. (Depende sa email provider o settings ay maari itong mapunta sa spam folder. Tsekin ang spam folder kung walang natanggap na email sa inbox.)

2. I-click ang confirmation link sa email. Ipapakita ng system ang pinakamaagang petsa na puwedeng magpa-reserve ng appointment sa consular section ng Embassy.

3. Kung makakapunta ka sa petsang ipinakita ng system ay i-click ang [YES] para i-confirm ang appointment. Kung hindi naman ay i-click ang [NO] at subukan ulit mula sa 2.

4. Tsekin ang laman ng email na ipapadala ng system sa email address mo at sundin ang instruction. I-print ang application form na naka-attach sa email at ihanda ang kailangang dokumento  para sa personal appearance sa Embassy.

### **Step 3**: Personal Appearance and Biometric Data Capture

1. Pumunta sa Consular Section ng Philippine Embassy sa araw at oras ng appointment, at dalhin ang mga kailangang dokumento para sa application, kasama ang self-addressed LetterPack envelope.

2. Kukuhanan ka ng litrato (kaya hindi na kailangang magdala ng litrato), digital signature at fingerprint sa processing room.
            
### **Step 4**: Passport Release

Ang lahat ng passport ay ginagawa sa Pilipinas. Mula sa application hanggang dumating ang passport sa Japan ay aabot ng 2 buwan (60 araw).

Magkadating ng passport mula sa Pilipinas ay papadala ito ng Embassy sa sa address na sinulat mo sa LetterPack envelope na pinasa mo sa Consular Section.

### Note para sa non-appearance

Kung hindi ka nakapunta sa araw ng appointment ay kailangang gawin ulit ang proseso mula sa Step 1 para makakuha ng panibagong appointment.
