---
title: Led Zeppelin IV
description: Review of Led Zeppeling IV
date: 2021-06-20
author: Leon Timog
---
**Rating:** [★★★★☆](https://timog.org/music/)

Una kong narinig ang [`Led Zeppelin IV`](led-zeppelin-iv-cd-cover.jpg "Led Zeppelin IV CD") na ito sa bahay ni Kuya Gab sa Quiapo noong nasa high school pa ako at nakikinig sa British New Wave. Naaalala ko pa na habang nagpi-play ang unang riff ng "Black Dog" tinitignan kong umiikot yung cassette tape sa loob ng kulay pulang tsipipay na radio cassette player na binili daw nila sa Raon.

Noong nasa Tokyo na ako at nag-aaral sa *nihongo gakko*, sa unang pagkakataon sa buhay ko ay nagkaroon ako ng pera para bumili ng CD player. Bumili ako ng isang Sony radio cassette/CD player at isa ito sa mga unang binili kong CD (kasama ang Astral Weeks at Abbey Road). Pagbalik ko sa dorm, sinet ko sa auto-replay ang "When the Levee Breaks" at siguro dahil sa pagod sa kalalakad sa Ochanomizu, nakatulog ako habang paulit-ulit ang kantang ito.

Nagising ako kinaumagahan sa tunog ng drums, at kailangan kong mag-*gomennasai* sa katabing kwarto dahil sa ingay.

Ni-release ito ng Led Zeppelin nang walang title at kilala sa iba't-ibang pangalan na kagaya ng *Four Symbols* (dahil sa apat na simbolo ng mga member na makikita sa loob) o *Fourth Album* (at paminsan-minsan *ZoSo*, *Untitled* o *Runes*). Pero siyempre dahil ang naunang tatlong album ng grupo ay pinangalanang *Led Zeppelin*, *Led Zeppelin II* at *Led Zeppelin III*, natural na babansagang [`Led Zeppelin IV`](led-zeppelin-iv-cd-inside.jpg "Led Zeppelin IV CD") ito ng mga fans at critics.

Ito siguro ang pinaka-magaling, -consistent at -representative na album ng Led Zeppelin, at ito ang ang aking paborito, kasama ng *Houses of the Holy*. 

Sa mga live performance ng "Stairway to Heaven", makikita si John Paul Jones na gumagamit ng Mellotron, pero sa studio version, tatlong klaseng recorder (base, tenor at soprano) daw ang ginamit ni JPJ para sa distictive na fluty sound na maririnig sa intro. At--contrary to what you might expect--Telecaster ang ginamit ng Jimmy Page sa solo ng Stairway, hindi Les Paul.

Naalala kong tinugtog ng "Banda ni Raimund" ang "Rock and Roll" sa isang event sa Palma Hall bago sumikat ang Eraserheads.

Ang tagal ko nang hindi nagra-rakenrol (puro jazz at classical lately).